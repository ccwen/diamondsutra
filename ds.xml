<xml><p id="什譯金剛經" n="0">金剛般若波羅蜜經</p>
<filebreak/><p id="法會因由" n="0"><kw a="jwn" n="1,2,3,4,5,6,7,8,9,10,11,12,13,14,15,16,17,18,19,20,21,22,23,24,25,26,27,28"/><kw a="yinshun" n="1,2"/>如是我聞：一時，佛在舍衛國祇樹給孤獨園，與大比丘眾千二百五十人俱。</p>
<p id=""><kw a="jwn" n="29"/><kw a="yinshun" n="3"/>爾時，世尊食時，著衣持鉢，入舍衛大城乞食。於其城中，次第乞已，還至本處。飯食訖，收衣鉢，洗足已，敷座而坐。</p>
<filebreak/><p id="善現啟請" n="2"/><kw a="jwn" n="30,31,32,33"/><kw a="yinshun" n="4,5,6,7"/>時，長老須菩提在大眾中即從座起，偏袒右肩，右膝著地，合掌恭敬而白佛言：</p>
<p id=""><kw a="jwn" n="34"/>「希有！世尊！如來善護念諸菩薩，善付囑諸菩薩。</p>
<p id=""><kw a="jwn" n="35"/>世尊！善男子、善女人，發阿耨多羅三藐三菩提心，應云何住？云何降伏其心？」</p>
<p id=""><kw a="jwn" n="36,37"/><kw a="yinshun" n="8"/>佛言：「善哉，善哉！須菩提！如汝所說：『如來善護念諸菩薩，善付囑諸菩薩。』</p>
<p id=""><kw a="jwn" n="38,39,40"/>汝今諦聽，當為汝說。善男子、善女人，發阿耨多羅三藐三菩提心，應如是住，如是降伏其心。」</p>
<p id=""><kw a="jwn" n="41"/>「唯然。世尊！願樂欲聞。」</p>
<filebreak/>
<p id="大乘正宗" n="3"><kw a="jwn" n="42,43,44,45,46,47,"/><kw a="yinshun" n="9,10"/>佛告須菩提：「諸菩薩摩訶薩應如是降伏其心：</p>
<p id=""><kw a="jwn" n="48"/>『所有一切眾生之類，若卵生、若胎生、若濕生、若化生，若有色、若無色，若有想、若無想、若非有想非無想，我皆令入無餘涅槃而滅度之。』如是滅度無量無數無邊眾生，實無眾生得滅度者。	</p>
<p id=""><kw a="jwn" n="49"/>何以故？須菩提！若菩薩有我相、人相、眾生相、壽者相，即非菩薩。</p>
<filebreak/>
<p id="妙行無住" n="4"><kw a="jwn" n="50,51,52"/><kw a="yinshun" n="11"/>復次，須菩提！菩薩於法，應無所住，行於布施，</p>
<p id=""><kw a="jwn" n="53"/>所謂不住色布施，不住聲香味觸法布施。</p>
<p id=""><kw a="jwn" n="54"/>須菩提！菩薩應如是布施，不住於相。</p>
<p id=""><kw a="jwn" n="55,56"/>何以故？若菩薩不住相布施，其福德不可思量。</p>
<filebreak/>
<p id="如理實見" n="5"/><kw a="jwn" n="57"/>「須菩提！於意云何？東方虛空可思量不？」「不也，世尊！」「須菩提！南西北方四維上下虛空可思量不？」「不也，世尊！」</p>
<p id=""><kw a="jwn" n="58"/>須菩提！菩薩無住相布施，福德亦復如是不可思量。</p>
<p id=""><kw a="jwn" n="59"/>須菩提！菩薩但應如所教住。</p>
<p id=""><kw a="jwn" n="60,61,62"/><kw a="yinshun" n="12,13"/>「須菩提！於意云何？可以身相見如來不？」</p>
<p id=""><kw a="jwn" n="63,64"/>「不也，世尊！不可以身相得見如來。</p>
<p id=""><kw a="jwn" n="65"/>何以故？如來所說身相，即非身相。」</p>
<p id=""><kw a="jwn" n="66,67"/>佛告須菩提：「凡所有相，皆是虛妄。</p>
<p id=""><kw a="jwn" n="68"/>若見諸相非相，則見如來。」</p>
<filebreak/>
<p id="正信希有" n="6"><kw a="jwn" n="69,70,71"/><kw a="yinshun" n="14,15"/>須菩提白佛言：「世尊！頗有眾生，得聞如是言說章句，生實信不？」</p>
<p id=""><kw a="jwn" n="72,73"/><kw a="yinshun" n="16,17"/>佛告須菩提：「莫作是說。如來滅後，後五百歲，有持戒修福者，於此章句能生信心，以此為實，</p>
<p id=""><kw a="jwn" n="74"/><kw a="yinshun" n="18"/>當知是人，不於一佛二佛三四五佛而種善根，已於無量千萬佛所種諸善根，</p>
<p id=""><kw a="jwn" n="75,76"/><kw a="yinshun" n="19"/>聞是章句，乃至一念生淨信者，須菩提！如來悉知悉見，是諸眾生得如是無量福德。</p>
<p id=""><kw a="jwn" n="77,78"/><kw a="yinshun" n="20"/>何以故？是諸眾生無復我相、人相、眾生相、壽者相、無法相，亦無非法相。</p>
<p id=""><kw a="jwn" n="79"/>何以故？是諸眾生若心取相，則為著我、人、眾生、壽者。若取法相，即著我、人、眾生、壽者。何以故？若取非法相，即著我、人、眾生、壽者，</p>
<p id=""><kw a="jwn" n="80,81"/>是故不應取法，不應取非法。</p>
<p id=""><kw a="jwn" n="82"/>以是義故，如來常說：『汝等比丘，知我說法，如筏喻者，法尚應捨，何況非法。』</p>
<filebreak/><p id="無得無說" n="7"><kw a="jwn" n="83,84"/><kw a="yinshun" n="21,22,23"/>「須菩提！於意云何？如來得阿耨多羅三藐三菩提耶？如來有所說法耶？」</p>
<p id=""><kw a="jwn" n="85,86"/>須菩提言：「如我解佛所說義，無有定法名阿耨多羅三藐三菩提，亦無有定法，如來可說。</p>
<p id=""><kw a="jwn" n="87"/>何以故？如來所說法，皆不可取、不可說、非法、非非法。</p>
<p id=""><kw a="jwn" n="88"/>所以者何？一切賢聖，皆以無為法而有差別。」</p>
<filebreak/>
<p id="依法出生" n="8"><kw a="jwn" n="89,90,91"/><kw a="yinshun" n="24"/>「須菩提！於意云何？若人滿三千大千世界七寶以用布施，是人所得福德，寧為多不？」</p>
<p id=""><kw a="jwn" n="92"/>須菩提言：「甚多，世尊！何以故？是福德即非福德性，是故如來說福德多。」</p>
<p id=""><kw a="jwn" n="93"/>若復有人，於此經中受持，乃至四句偈等，為他人說，其福勝彼。</p>
<p id=""><kw a="jwn" n="94"/>何以故？須菩提！一切諸佛，及諸佛阿耨多羅三藐三菩提法，皆從此經出。</p>
<p id=""><kw a="jwn" n="95"/>須菩提！所謂佛法者，即非佛法。</p>
<filebreak/>
<p id="一相無相" n="9"><kw a="jwn" n="96,97,98,99"/><kw a="yinshun" n="25"/>「須菩提！於意云何？須陀洹能作是念：『我得須陀洹果。』不？」須菩提言：「不也，世尊！何以故？須陀洹名為入流，而無所入，不入色、聲、香、味、觸、法，是名須陀洹。」</p>
<p id=""><kw a="jwn" n="100"/>「須菩提！於意云何？斯陀含能作是念：『我得斯陀含果。』不？」須菩提言：「不也，世尊！何以故？斯陀含名一往來，而實無往來，是名斯陀含。」</p>
<p id=""><kw a="jwn" n="101"/>「須菩提！於意云何？阿那含能作是念：『我得阿那含果。』不？」須菩提言：「不也，世尊！何以故？阿那含名為不來，而實無來，是故名阿那含。」</p>
<p id=""><kw a="jwn" n="102"/>「須菩提！於意云何？阿羅漢能作是念：『我得阿羅漢道。』不？」須菩提言：「不也，世尊！何以故？實無有法名阿羅漢。世尊！若阿羅漢作是念：『我得阿羅漢道。』即為著我、人、眾生、壽者。</p>
<p id=""><kw a="jwn" n="103"/><kw a="jwn" n="104"/><kw a="jwn" n="105"/>世尊！佛說我得無諍三昧人中最為第一，是第一離欲阿羅漢。</p>
<p id=""><kw a="jwn" n="106"/>我不作是念：『我是離欲阿羅漢。』</p>
<p id=""><kw a="jwn" n="107,108"/>世尊！我若作是念：『我得阿羅漢道。』世尊則不說須菩提是樂阿蘭那行者。</p>
<p id=""><kw a="jwn" n="109"/>以須菩提實無所行，而名須菩提是樂阿蘭那行。」</p>
<filebreak/><p id="莊嚴淨土" n="10"><kw a="jwn" n="110"/><kw a="yinshun" n="26,27,28"/>佛告須菩提：「於意云何？如來昔在然燈佛所，於法有所得不？」「世尊！如來在然燈佛所，於法實無所得。」</p>
<p id=""><kw a="jwn" n="111,112,113"/><kw a="yinshun" n="29"/>「須菩提！於意云何？菩薩莊嚴佛土不？」「不也，世尊！何以故？莊嚴佛土者，則非莊嚴，是名莊嚴。」</p>
<p id=""><kw a="jwn" n="114"/>是故須菩提，諸菩薩摩訶薩應如是生清淨心，不應住色生心，不應住聲、香、味、觸、法生心，應無所住而生其心。</p>
<p id=""><kw a="jwn" n="115"/><kw a="yinshun" n="30"/>「須菩提！譬如有人，身如須彌山王，於意云何？是身為大不？」須菩提言：「甚大，世尊！何以故？佛說非身，是名大身。」</p>
<filebreak/><p id="無為福勝" n="11"><kw a="jwn" n="116,117,118"/><kw a="yinshun" n="31"/>「須菩提！如恒河中所有沙數，如是沙等恒河，於意云何？是諸恒河沙寧為多不？」須菩提言：「甚多，世尊！但諸恒河尚多無數，何況其沙。」</p>
<p id=""><kw a="jwn" n="119"/>「須菩提！我今實言告汝。若有善男子、善女人，以七寶滿爾所恒河沙數三千大千世界，以用布施，得福多不？」須菩提言：「甚多，世尊！」</p>
<p id=""><kw a="jwn" n="120"/>佛告須菩提：「若善男子、善女人，於此經中，乃至受持四句偈等，為他人說，而此福德勝前福德。」</p>
<filebreak/>
<p id="尊重正教" n="12"/><kw a="jwn" n="121,122"/>復次，須菩提！隨說是經，乃至四句偈等，當知此處，一切世間天、人、阿修羅，皆應供養，如佛塔廟，</p>
<p id=""><kw a="jwn" n="123,124"/>何況有人盡能受持讀誦。</p>
<p id=""><kw a="jwn" n="125,126"/>須菩提！當知是人成就最上第一希有之法，</p>
<p id=""><kw a="jwn" n="127"/>若是經典所在之處，則為有佛，若尊重弟子。</p>
<filebreak/>
<p id="如法受持" n="13"/><kw a="jwn" n="128,129"/><kw a="yinshun" n="32,33,34"/>爾時，須菩提白佛言：「世尊！當何名此經？我等云何奉持？」</p>
<p id=""><kw a="jwn" n="130,131,132"/><kw a="yinshun" n="35,36,37"/>佛告須菩提：「是經名為『金剛般若波羅蜜』。</p>
<p id=""><kw a="jwn" n="133"/>以是名字，汝當奉持。</p>
<p id=""><kw a="jwn" n="134,135"/>所以者何？</p>
<p id=""><kw a="jwn" n="136,137,138"/>須菩提！佛說般若波羅蜜，則非般若波羅蜜。</p>
<p id=""><kw a="jwn" n="139"/>須菩提！於意云何？如來有所說法不？」須菩提白佛言：「世尊！如來無所說。」</p>
<p id=""><kw a="jwn" n="140,141,142"/><kw a="yinshun" n="38"/>「須菩提！於意云何？三千大千世界所有微塵是為多不？」須菩提言：「甚多，世尊！」</p>
<p id=""><kw a="jwn" n="143,144"/>須菩提！諸微塵，如來說非微塵，是名微塵。</p><p id=""><kw a="jwn" n="145"/>
如來說世界，非世界，是名世界。</p>
<p id=""><kw a="jwn" n="146"/><kw a="yinshun" n="39"/>「須菩提！於意云何？可以三十二相見如來不？」「不也，世尊！不可以三十二相得見如來。何以故？如來說三十二相，即是非相，是名三十二相。」</p>
<p id=""><kw a="jwn" n="147,148"/><kw a="yinshun" n="40"/>「須菩提！若有善男子、善女人，以恒河沙等身命布施；</p>
<p id=""><kw a="jwn" n="149"/>若復有人，於此經中，乃至受持四句偈等，為他人說，其福甚多。」</p>
<filebreak/><p id="離相寂滅" n="14"><kw a="jwn" n="150,151,152"/><kw a="yinshun" n="41,42,43"/>爾時，須菩提聞說是經，深解義趣，涕淚悲泣，而白佛言：</p>
<p id=""><kw a="jwn" n="153"/>「希有，世尊！佛說如是甚深經典，我從昔來所得慧眼，未曾得聞如是之經。</p>
<p id=""><kw a="jwn" n="154,155,156"/><kw a="yinshun" n="44"/>世尊！若復有人得聞是經，信心清淨，則生實相，當知是人，成就第一希有功德。</p>
<p id=""><kw a="jwn" n="157"/>世尊！是實相者，則是非相，是故如來說名實相。</p>
<p id=""><kw a="jwn" n="158,159,160"/>世尊！我今得聞如是經典，信解受持不足為難，</p>
<p id=""><kw a="jwn" n="161"/>若當來世，後五百歲，其有眾生，得聞是經，信解受持，是人則為第一希有。</p>
<p id=""><kw a="jwn" n="162,163"/>何以故？此人無我相、人相、眾生相、壽者相。</p>
<p id=""><kw a="jwn" n="164"/>所以者何？我相即是非相，人相、眾生相、壽者相即是非相。</p>
<p id=""><kw a="jwn" n="165"/>何以故？離一切諸相，則名諸佛。」</p>
<p id=""><kw a="jwn" n="166,167"/><kw a="yinshun" n="45,46,47,48"/>佛告須菩提：「如是，如是！若復有人，得聞是經，不驚、不怖、不畏，當知是人甚為希有。</p>
<p id=""><kw a="jwn" n="168,169,170"/>何以故？須菩提！如來說第一波羅蜜，非第一波羅蜜，是名第一波羅蜜。</p>
<p id=""><kw a="jwn" n="171,172"/><kw a="yinshun" n="49,50"/>須菩提！忍辱波羅蜜，如來說非忍辱波羅蜜。</p>
<p id=""><kw a="jwn" n="173,174"/>何以故？須菩提！如我昔為歌利王割截身體，我於爾時，無我相、無人相、無眾生相、無壽者相。何以故？我於往昔節節支解時，若有我相、人相、眾生相、壽者相，應生瞋恨。</p>
<p id=""><kw a="jwn" n="175"/>須菩提！又念過去於五百世作忍辱仙人，於爾所世，無我相、無人相、無眾生相、無壽者相。</p>
<p id=""><kw a="jwn" n="176,177,178,179"/>是故須菩提！菩薩應離一切相，發阿耨多羅三藐三菩提心，</p>
<p id=""><kw a="jwn" n="180"/>不應住色生心，不應住聲香味觸法生心，應生無所住心。</p>
<p id=""><kw a="jwn" n="181"/>若心有住，則為非住。</p>
<p id=""><kw a="jwn" n="182,183"/>是故佛說：『菩薩心不應住色布施。』</p>
<p id=""><kw a="jwn" n="184,185"/>須菩提！菩薩為利益一切眾生，應如是布施。</p>
<p id=""><kw a="jwn" n="186"/>如來說：『一切諸相，即是非相。』又說：『一切眾生，則非眾生。』</p>
<p id=""><kw a="jwn" n="187,188"/><kw a="yinshun" n="51"/>須菩提！如來是真語者、實語者、如語者、不誑語者、不異語者。</p>
<p id=""><kw a="jwn" n="189"/>須菩提！如來所得法，此法無實無虛。</p>
<p id=""><kw a="jwn" n="190,191"/>須菩提！若菩薩心住於法而行布施，如人入闇，則無所見；</p>
<p id=""><kw a="jwn" n="192"/>若菩薩心不住法而行布施，如人有目，日光明照，見種種色。</p>
<p id=""><kw a="jwn" n="193"/><kw a="yinshun" n="52"/>須菩提！當來之世，若有善男子、善女人，能於此經受持讀誦，則為如來以佛智慧，悉知是人，悉見是人，皆得成就無量無邊功德。</p>
<filebreak/><p id="持經功德" n="15"><kw a="jwn" n="194,195,196"/>須菩提！若有善男子、善女人，初日分以恒河沙等身布施，中日分復以恒河沙等身布施，後日分亦以恒河沙等身布施，如是無量百千萬億劫以身布施；</p>
<p id=""><kw a="jwn" n="197,198,199"/>若復有人，聞此經典，信心不逆，其福勝彼，</p>
<p id=""><kw a="jwn" n="200"/>何況書寫、受持、讀誦、為人解說。</p>
<p id=""><kw a="jwn" n="201,202"/><kw a="yinshun" n="53,54,55"/>須菩提！以要言之，是經有不可思議、不可稱量、無邊功德。</p>
<p id=""><kw a="jwn" n="203"/>如來為發大乘者說，為發最上乘者說。</p>
<p id=""><kw a="jwn" n="204,205"/>若有人能受持讀誦，廣為人說，如來悉知是人，悉見是人，皆得成就不可量、不可稱、無有邊、不可思議功德，如是人等，則為荷擔如來阿耨多羅三藐三菩提。</p>
<p id=""><kw a="jwn" n="206"/>何以故？須菩提！若樂小法者，著我見、人見、眾生見、壽者見，則於此經，不能聽受讀誦、為人解說。</p>
<p id=""><kw a="jwn" n="207"/><kw a="yinshun" n="56"/>須菩提！在在處處，若有此經，一切世間天、人、阿修羅，所應供養；當知此處，則為是塔，皆應恭敬，作禮圍繞，以諸華香而散其處。</p>
<filebreak/><p id="能淨業障" n="16"><kw a="jwn" n="208,209"/><kw a="yinshun" n="57"/>復次，須菩提！善男子、善女人，受持讀誦此經，若為人輕賤，是人先世罪業，應墮惡道，</p>
<p id=""><kw a="jwn" n="210"/>以今世人輕賤故，先世罪業則為消滅，當得阿耨多羅三藐三菩提。</p>
<p id=""><kw a="jwn" n="211,212"/><kw a="yinshun" n="58"/>須菩提！我念過去無量阿僧祇劫，於然燈佛前，得值八百四千萬億那由他諸佛，悉皆供養承事，無空過者；</p>
<p id=""><kw a="jwn" n="213"/><kw a="yinshun" n="59"/>若復有人，於後末世，能受持讀誦此經，所得功德，於我所供養諸佛功德，百分不及一，千萬億分、乃至算數譬喻所不能及。</p>
<p id=""><kw a="jwn" n="214,215"/>須菩提！若善男子、善女人，於後末世，有受持讀誦此經，所得功德，我若具說者，或有人聞，心則狂亂，狐疑不信。</p>
<p id=""><kw a="jwn" n="216"/>須菩提！當知是經義不可思議，果報亦不可思議。</p>
<filebreak/><p id="究竟無我" n="17"><kw a="jwn" n="217,218,219,220"/><kw a="yinshun" n="60,61,62"/>爾時，須菩提白佛言：「世尊！善男子、善女人，發阿耨多羅三藐三菩提心，云何應住？云何降伏其心？」</p>
<p id=""><kw a="jwn" n="221"/><kw a="yinshun" n="63,64,65"/>佛告須菩提：「善男子、善女人，發阿耨多羅三藐三菩提者，當生如是心：『我應滅度一切眾生。滅度一切眾生已，而無有一眾生實滅度者。』</p>
<p id=""><kw a="jwn" n="222"/>何以故？須菩提！若菩薩有我相、人相、眾生相、壽者相，則非菩薩。</p>
<p id=""><kw a="jwn" n="223"/>所以者何？須菩提！實無有法發阿耨多羅三藐三菩提者。</p>
<p id=""><kw a="jwn" n="224,225,226,227,228"/><kw a="yinshun" n="66"/>「須菩提！於意云何？如來於然燈佛所，有法得阿耨多羅三藐三菩提不？」</p>
<p id=""><kw a="jwn" n="229"/>「不也，世尊！如我解佛所說義，佛於然燈佛所，無有法得阿耨多羅三藐三菩提。」</p>
<p id=""><kw a="jwn" n="230,231"/>佛言：「如是，如是！須菩提！實無有法如來得阿耨多羅三藐三菩提。</p>
<p id=""><kw a="jwn" n="232,233"/>須菩提！若有法如來得阿耨多羅三藐三菩提者，然燈佛則不與我授記：『汝於來世，當得作佛，號釋迦牟尼。』</p>
<p id=""><kw a="jwn" n="234"/>以實無有法得阿耨多羅三藐三菩提，是故然燈佛與我受記，作是言：『汝於來世，當得作佛，號釋迦牟尼。』</p>
<p id=""><kw a="jwn" n="235,236"/>何以故？如來者，即諸法如義。</p>
<p id=""><kw a="jwn" n="237,238"/>若有人言：『如來得阿耨多羅三藐三菩提。』須菩提！實無有法，佛得阿耨多羅三藐三菩提。</p>
<p id=""><kw a="jwn" n="239"/>須菩提！如來所得阿耨多羅三藐三菩提，於是中無實無虛。</p>
<p id=""><kw a="jwn" n="240,241"/>是故如來說：『一切法皆是佛法。』</p>
<p id=""><kw a="jwn" n="242"/>須菩提！所言一切法者，即非一切法，是故名一切法。</p>
<p id=""><kw a="jwn" n="243"/><kw a="yinshun" n="67,68"/>須菩提！譬如人身長大。須菩提言：「世尊！如來說人身長大，則為非大身，是名大身。」</p>
<p id=""><kw a="jwn" n="244,245,246,247"/><kw a="yinshun" n="69"/>須菩提！菩薩亦如是。若作是言：『我當滅度無量眾生。』則不名菩薩。</p>
<p id=""><kw a="jwn" n="248,249"/>何以故？須菩提！實無有法名為菩薩。</p>
<p id=""><kw a="jwn" n="250"/>是故佛說：『一切法無我、無人、無眾生、無壽者。』</p>
<p id=""><kw a="jwn" n="251,252"/><kw a="yinshun" n="70"/>須菩提！若菩薩作是言：『我當莊嚴佛土。』是不名菩薩。</p>
<p id=""><kw a="jwn" n="253"/>何以故？如來說莊嚴佛土者，即非莊嚴，是名莊嚴。</p>
<p id=""><kw a="jwn" n="254,255"/>須菩提！若菩薩通達無我法者，如來說名真是菩薩。</p>
<filebreak/><p id="一體同觀" n="18"><kw a="jwn" n="256,257,258"/><kw a="yinshun" n="71,72,73,74"/>「須菩提！於意云何？如來有肉眼不？」「如是，世尊！如來有肉眼。」「須菩提！於意云何？如來有天眼不？」「如是，世尊！如來有天眼。」「須菩提！於意云何？如來有慧眼不？」「如是，世尊！如來有慧眼。」「須菩提！於意云何？如來有法眼不？」「如是，世尊！如來有法眼。」「須菩提！於意云何？如來有佛眼不？」「如是，世尊！如來有佛眼。」</p>
<p id=""><kw a="jwn" n="259"/>「須菩提！於意云何？恒河中所有沙，佛說是沙不？」「如是，世尊！如來說是沙。」</p>
<p id=""><kw a="jwn" n="260,261,262,263"/><kw a="yinshun" n="75"/>「須菩提！於意云何？如一恒河中所有沙，有如是等恒河，是諸恒河所有沙數佛世界，如是寧為多不？」「甚多，世尊！」</p>
<p id=""><kw a="jwn" n="264"/>佛告須菩提：「爾所國土中，所有眾生，若干種心，如來悉知。</p>
<p id=""><kw a="jwn" n="265"/>何以故？如來說諸心，皆為非心，是名為心。</p>
<p id=""><kw a="jwn" n="266"/>所以者何？須菩提！過去心不可得，現在心不可得，未來心不可得。」</p>
<filebreak/><p id="法界通化" n="19"><kw a="jwn" n="267,268,269,270"/>「須菩提！於意云何？若有人滿三千大千世界七寶以用布施，是人以是因緣，得福多不？」「如是，世尊！此人以是因緣，得福甚多。」</p>
<p id=""><kw a="jwn" n="271"/>「須菩提！若福德有實，如來不說得福德多；以福德無故，如來說得福德多。」</p>
<filebreak/><p id="離色離相" n="20"><kw a="jwn" n="272,273"/><kw a="yinshun" n="76"/>「須菩提！於意云何？佛可以具足色身見不？」「不也，世尊！如來不應以具足色身見。何以故？如來說具足色身，即非具足色身，是名具足色身。」</p>
<p id=""><kw a="jwn" n="274"/>「須菩提！於意云何？如來可以具足諸相見不？」「不也，世尊！如來不應以具足諸相見。何以故？如來說諸相具足，即非具足，是名諸相具足。」</p>
<filebreak/><p id="非說所說" n="21"><kw a="jwn" n="275,276,277,278"/><kw a="yinshun" n="77"/>「須菩提！汝勿謂如來作是念：『我當有所說法。』莫作是念，</p>
<p id=""><kw a="jwn" n="279"/>何以故？若人言：『如來有所說法。』即為謗佛，不能解我所說故。</p>
<p id=""><kw a="jwn" n="280"/>須菩提！說法者，無法可說，是名說法。」</p>
<p id=""><kw a="jwn" n="281,282"/><kw a="yinshun" n="78"/>爾時，慧命須菩提白佛言：「世尊！頗有眾生，於未來世，聞說是法，生信心不？」</p>
<p id=""><kw a="jwn" n="283"/>佛言：「須菩提！彼非眾生，非不眾生。</p>
<p id=""><kw a="jwn" n="284"/>何以故？須菩提！眾生、眾生者，如來說非眾生，是名眾生。」</p>
<filebreak/>
<p id="無法可得" n="22"><kw a="jwn" n="285,286"/><kw a="yinshun" n="79"/>須菩提白佛言：「世尊！佛得阿耨多羅三藐三菩提，為無所得耶？」</p>
<p id=""><kw a="jwn" n="287"/>如是，如是！須菩提！我於阿耨多羅三藐三菩提乃至無有少法可得，是名阿耨多羅三藐三菩提。</p>
<filebreak/>
<p id="淨心行善" n="23"><kw a="jwn" n="288,289"/>復次，須菩提！是法平等，無有高下，是名阿耨多羅三藐三菩提；</p>
<p id=""><kw a="jwn" n="290"/>以無我、無人、無眾生、無壽者，修一切善法，則得阿耨多羅三藐三菩提。</p>
<p id=""><kw a="jwn" n="291"/>須菩提！所言善法者，如來說非善法，是名善法。</p>
<filebreak/><p id="福智無比" n="24"><kw a="jwn" n="292,293"/><kw a="yinshun" n="80"/>須菩提！若三千大千世界中所有諸須彌山王，如是等七寶聚，有人持用布施；</p>
<p id=""><kw a="jwn" n="294"/>若人以此般若波羅蜜經，乃至四句偈等，受持讀誦、為他人說，於前福德百分不及一，百千萬億分，乃至算數譬喻所不能及。</p>
<filebreak/><p id="化無所化" n="25"><kw a="jwn" n="295,296,297,298,299"/><kw a="yinshun" n="81,82"/>須菩提！於意云何？汝等勿謂如來作是念：『我當度眾生。』須菩提！莫作是念。</p>
<p id=""><kw a="jwn" n="300"/>何以故？實無有眾生如來度者，若有眾生如來度者，如來則有我、人、眾生、壽者。</p>
<p id=""><kw a="jwn" n="301"/>須菩提！如來說：『有我者，則非有我，而凡夫之人以為有我。』須菩提！凡夫者，如來說則非凡夫。</p>
<filebreak/><p id="法身非相" n="26"><kw a="jwn" n="302,303"/><kw a="yinshun" n="83,84,85"/>「須菩提！於意云何？可以三十二相觀如來不？」須菩提言：「如是，如是！以三十二相觀如來。」</p>
<p id=""><kw a="jwn" n="304,305,306"/>佛言：「須菩提！若以三十二相觀如來者，轉輪聖王則是如來。」須菩提白佛言：「世尊！如我解佛所說義，不應以三十二相觀如來。」</p>
<p id=""><kw a="jwn" n="307"/>爾時，世尊而說偈言：「若以色見我，以音聲求我，是人行邪道，不能見如來。」</p>
<filebreak/><p id="無斷無滅" n="27"><kw a="jwn" n="308,309"/>須菩提！汝若作是念：『如來不以具足相故，得阿耨多羅三藐三菩提。』須菩提！莫作是念。如來不以具足相故，得阿耨多羅三藐三菩提。</p>
<p id=""><kw a="jwn" n="310"/>須菩提！汝若作是念：『發阿耨多羅三藐三菩提者，說諸法斷滅相。』莫作是念。何以故？發阿耨多羅三藐三菩提心者，於法不說斷滅相。</p>
<filebreak/><p id="不受不貪" n="28"><kw a="jwn" n="311,312,313,314"/><kw a="yinshun" n="86"/>「須菩提！若菩薩以滿恒河沙等世界七寶布施；</p>
<p id=""><kw a="jwn" n="315"/>若復有人知一切法無我，得成於忍，此菩薩勝前菩薩所得功德。</p>
<p id=""><kw a="jwn" n="316"/>須菩提！以諸菩薩不受福德故。」</p>
<p id=""><kw a="jwn" n="317,318"/>須菩提白佛言：「世尊！云何菩薩不受福德？」</p>
<p id=""><kw a="jwn" n="319"/>須菩提！菩薩所作福德，不應貪著，是故說不受福德。</p>
<filebreak/><p id="威儀寂淨" n="29"><kw a="jwn" n="320,321,322,323"/><kw a="yinshun" n="87"/>須菩提！若有人言：『如來若來若去、若坐若臥。』是人不解我所說義。</p>
<p id=""><kw a="jwn" n="324"/>何以故？如來者，無所從來，亦無所去，故名如來。</p>
<filebreak/><p id="一合理相" n="30"><kw a="jwn" n="325,326,327"/><kw a="yinshun" n="88,89"/>「須菩提！若善男子、善女人，以三千大千世界碎為微塵，於意云何？是微塵眾寧為多不？」</p>
<p id=""><kw a="jwn" n="328"/>「甚多，世尊！何以故？若是微塵眾實有者，佛則不說是微塵眾。</p>
<p id=""><kw a="jwn" n="329"/>所以者何？佛說微塵眾，則非微塵眾，是名微塵眾。</p>
<p id=""><kw a="jwn" n="330,331"/><kw a="yinshun" n="90"/>世尊！如來所說三千大千世界，則非世界，是名世界。</p>
<p id=""><kw a="jwn" n="332"/>何以故？若世界實有者，則是一合相。如來說一合相，則非一合相，是名一合相。」</p>
<p id=""><kw a="jwn" n="333"/>須菩提！一合相者，則是不可說，但凡夫之人貪著其事。</p>
<filebreak/><p id="知見不生" n="31"><kw a="jwn" n="334,335"/><kw a="yinshun" n="91"/>「須菩提！若人言：『佛說我見、人見、眾生見、壽者見。』須菩提！於意云何？是人解我所說義不？」「世尊！是人不解如來所說義。</p>
<p id=""><kw a="jwn" n="336"/>何以故？世尊說我見、人見、眾生見、壽者見，即非我見、人見、眾生見、壽者見，是名我見、人見、眾生見、壽者見。」</p>
<p id=""><kw a="jwn" n="337,338"/><kw a="yinshun" n="92,93,94"/>須菩提！發阿耨多羅三藐三菩提心者，於一切法，應如是知，如是見，如是信解，不生法相。</p>
<p id=""><kw a="jwn" n="339"/>須菩提！所言法相者，如來說即非法相，是名法相。</p>
<filebreak/><p id="應化非真" n="32"><kw a="jwn" n="340,341,342,343"/><kw a="yinshun" n="95"/>須菩提！若有人以滿無量阿僧祇世界七寶持用布施，</p>
<p id=""><kw a="jwn" n="344"/>若有善男子、善女人，發菩薩心者，持於此經，乃至四句偈等，受持讀誦，為人演說，其福勝彼。</p>
<p id=""><kw a="jwn" n="345,346"/>云何為人演說？不取於相，如如不動。</p>
<p id=""><kw a="jwn" n="347"/><kw a="yinshun" n="96"/>何以故？「一切有為法，如夢、幻、泡、影，如露亦如電，應作如是觀。」</p>
<p id=""><kw a="jwn" n="348"/><kw a="yinshun" n="97"/>佛說是經已，長老須菩提及諸比丘、比丘尼、優婆塞、優婆夷，一切世間天、人、阿修羅，聞佛所說，皆大歡喜，信受奉行。</p>
</xml>